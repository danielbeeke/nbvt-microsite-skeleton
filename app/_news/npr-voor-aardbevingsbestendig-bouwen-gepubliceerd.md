---

title: NPR voor aardbevingsbestendig bouwen gepubliceerd
author: Anoushka Roelofzen
created: dinsdag, 22 december, 2015 - 09:52

---

<p>Vanaf nu kunnen gebouwen worden beoordeeld op constructieve veiligheidsaspecten tijdens aardbevingen met de NPR 9998. Hiermee kunnen zowel bestaande als nieuwe gebouwen robuuster worden gemaakt tegen aardbevingen.</p>
<!--break-->
<h4><img alt="" src="/sites/default/files/resize/20152212095023-125x70.jpg" style="width: 125px; height: 70px; float: right;" width="125" height="70" />Lees hier het persbericht van de NEN:</h4>
<div class="e-pic">
<h1>Nederlandse praktijkrichtlijn voor aardbevingsbestendig bouwen gepubliceerd</h1>
<p><span class="e-date">18-12-2015</span> De Nederlandse Praktijkrichtlijn (NPR) 9998 voor aardbevingsbestendig bouwen is op 18 december 2015 gepubliceerd. Met deze NPR kunnen partijen bestaande en nieuwe gebouwen robuuster maken tegen aardbevingen, in het als gevolg van gaswinningen aardbevingsgevoelige gebied.</p>
<p>Als gevolg van gaswinning in het Groningenveld zijn er aardbevingen ontstaan. Op verzoek van de minister van Economische Zaken (EZ) is er een richtlijn opgesteld om gebouwen (nieuwbouw en bestaande bouw) robuuster te maken tegen aardbevingsbelastingen. Gevaarlijke situaties (instortingen) moeten daarmee worden voorkomen. NPR 9998 is opgesteld onder auspiciën van de NEN-normcommissie ‘Technische Grondslagen voor Bouwconstructies’.</p></div>
<div class="b-news-info">
<p><br />NPR 9998 is bedoeld voor het maken van constructieve berekeningen en sluit aan op de Europese normenreeks Eurocode 8 voor aardbevingsbestendig bouwen. Met de NPR kunnen bestaande gebouwen worden beoordeeld op constructieve veiligheidsaspecten tijdens een aardbeving. Ook is de NPR te gebruiken voor verbouw en nieuwbouw van gebouwen (al dan niet volgend uit de beoordeling van een bestaand gebouw).<br /><br /><a class="normal" href="https://www.nen.nl/NEN-Shop/Norm/NPR-99982015-nl.htm" title="NPR 9998:2015 nl">NPR 9998</a> kan na registratie voor de NEN Shop <a class="normal" href="https://www.nen.nl/NEN-Shop/Norm/NPR-99982015-nl.htm" title="NPR 9998:2015 nl">kosteloos worden gedownload</a>.</p>
<h2>Praktijkgerichte training</h2>
<p>Het voornemen is om naar aanleiding van het verschijnen van de definitieve NPR 9998, praktijkgerichte trainingen 'Ontwerpen gebouwen op aardbevingen' te geven. De bedoeling is om de trainingen in februari 2016 op te starten. De definitieve data en informatie over het programma zullen op de website van NEN kenbaar worden gemaakt.</p>
<h2>Meer informatie</h2>
<p>Voor technische vragen over de NPR, zie <a class="normal" href="http://www.nen.nl/aardbevingen" title="http://www.nen.nl/aardbevingen">www.nen.nl/aardbevingen </a>of neem contact op via <span class="spamspan"><span class="u">vragennpr</span> [at] <span class="d">nen.nl</span></span>. Voor vragen over de training via <span class="spamspan"><span class="u">training</span> [at] <span class="d">nen.nl</span></span>. Voor vragen over bijvoorbeeld het toepassen van de NPR i.r.t. het Meerjarenprogramma van de Nationaal Coördinator Groningen kunt u contact opnemen met de Nationaal Coordinator Groningen via e-mail <span class="spamspan"><span class="u">info</span> [at] <span class="d">nationaalcoordinatorgroningen.nl</span></span> of <a class="normal" href="http://www.nationaalcoordinatorgroningen.nl/" title="http://www.nationaalcoordinatorgroningen.nl/">www.nationaalcoordinatorgroningen.nl</a>. Voor vragen over NEN Shop, de registratie van een account of het downloaden van NPR 9998: NEN Klantenservice, telefoon (015) 2 690 391.</p>
<p class="footnote">Bron: <a href="https://www.nen.nl/NEN-Shop/Bouwnieuwsberichten/Nederlandse-praktijkrichtlijn-voor-aardbevingsbestendig-bouwen-gepubliceerd.htm">https://www.nen.nl/NEN-Shop/Bouwnieuwsberichten/Nederlandse-praktijkrich...</a></p>
</div>
